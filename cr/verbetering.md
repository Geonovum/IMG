# Consultatie verbetert de standaard

## Wat hebben we met de consultatiereacties gedaan?

De consultatiereacties zijn een belangrijk onderdeel geweest van het verdere ontwikkelproces van de standaard. Voor de verwerking in de standaard(documentatie) en voor de terugkoppeling via dit document is een analyse
gedaan van onderwerpen waar veel vragen over zijn gesteld of opmerkingen over zijn gemaakt.

Op hoofdlijnen is het volgende met de consultatiereacties gebeurd:
- Redactionele zaken (verkeerde verwijzingen, onduidelijke afbeeldingen en taal/spelfouten) zijn verwerkt in de nieuwe versie.
- Inconsistenties in begrippen zijn opgeheven.
- Onduidelijkheden of ruimte in interpretatie van de documentatie zijn zoveel mogelijk weggenomen door herformulering van teksten en/of extra toelichting.
- Gevraagde wijzigingen aan het informatiemodel die binnen scope waren, zijn in overleg tussen Geonovum, RIVM en I&W al dan niet doorgevoerd op basis van argumenten.

## Consultatie in kentallen

In de consultatie op het Informatiemodel Geluid zijn 163 reacties ontvangen. Dit zijn individuele opmerkingen die door in totaal 16 reagerende organisaties zijn ingediend. Deze opmerkingen hebben we eerst allemaal gescanned en gecategoriseerd. Vervolgens hebben we na het verwerken van de opmerking een groeperend onderwerp eraan toegekend. In sommige situaties kwam dan bijvoorbeeld naar voren dat "inhoudelijk (Akoestisch onderzoek)" punt eigenlijk een Presentatie punt was. In de tabellen hieronder staan de categoriën en onderwerpen uitgelegd.

| **Categorie opmerking**                | **Betekenis**                                                                                       |
|----------------------------------------|-----------------------------------------------------------------------------------------------------|
| **Modelleer-technisch**                | Alle opmerkingen die ingaan op toepassing van MIM een uitvoering en documentatie van modelleerwerk. |
| **Software (RIVM)**                    | Alle opmerkingen die ingaan op aanlevering of gebruik van de CVGG.                                  |
| **Inhoudelijk (Akoestisch onderzoek)** | Alle opmerkingen die ingaan op de inhoud van het IMGeluid of ontbrekende informatie aankaarten.     |
| **Inhoudelijk (AREG)**                 | Alle opmerkingen die ingaan op de inhoud van de AREG, rekenregels en wettelijke verplichtingen.     |
| **Presentatie**                        | Alle opmerkingen die ingaan op taalgebruik, opmaak en presentatie van IMGeluid.                     |
| **Overig**                             | Alle overige opmerkingen die niet vallen in te delen in een categorie.                              |

<br>

| **Onderwerp opmerking**     | **Betekenis**                                                                                                     |
|-----------------------------|-------------------------------------------------------------------------------------------------------------------|
| **Cumulatie**               | Opmerkingen met betrekking op domein Cumulatief.                                                                  |
| **Facultatief**             | Opmerkingen met betrekking op optionele en verplichte gegevens.                                                   |
| **GPP Weg**                 | Opmerkingen met betrekking op domein GPP Weg.                                                                     |
| **Hoogte**                  | Opmerkingen met betrekking op optionele en verplichte gegevens.                                                   |
| **Industrielawaai**         | Opmerkingen met betrekking op domein GPP Industrie.                                                               |
| **Lokaal spoor**            | Opmerkingen met betrekking op Lokaal spoor.                                                                       |
| **Luchtvaart**              | Opmerkingen met betrekking op Luchtvaart.                                                                         |
| **Modelleer techniek**      | Opmerkingen die inhoudelijk ingaan op de modelleer technieken en standaarden, die in het IMGeluid zijn toegepast. |
| **Verbetering presentatie** | Opmerkingen met betrekking op spelling, grammatica of vormgeving.                                                 |
| **BGE Weg**                 | Opmerkingen met betrekking op domein BGE Weg.                                                                     |
| **Documentverwijzing**      | Opmerkingen met betrekking op objecttype documentverwijzing.                                                      |
| **Overdrachtsobject**       | Opmerkingen met betrekking op objecttype Overdrachtsobject.                                                       |
| **INSPIRE**                 | Opmerkingen met betrekking op INSPIRE.                                                                            |
| **Algemeen**                | Algemene opmerkingen op het IMGeluid die niet binnen een onderwerp ingedeeld zijn.                                |

Het onderwerp geeft een samenvatting van de inhoud van een opmerking. Dit maakte het mogelijk om een overzicht van de resultaten te maken in een tabel en een staafdiagram. 

![Overzicht consultatiereacties tabel](../cr/media/Samenvatting%20consultatiereacties%20tabel.png "Overzicht consultatiereacties tabel")

<img src="../cr/media/Overzicht%20consultatiereacties%20grafiek3.png" alt="Overzicht consultatiereacties staafdiagram" width="100%"> aanpassen


**Hieronder staat een overzicht van alle categorieën met welk percentage van het totaal deze deze opmerkingen innemen.**


<img src="/IMG/cr/media/Percentage%20van%20totaal.png" alt="Relatieve grote van categorieën" width="100%">

42,68% van de reacties, iets minder dan de helft, ging inhoudelijk over de AREG en waren daardoor voor deze consultatie buiten scope. We maken hieruit op dat de boodschap rondom de consultatie wellicht nog duidelijker had gekund. Tijdens het reviewen van het informatiemodel beseften reviewers wellicht niet goed, dat een verzoek om het een of andere gegeven aan het informatiemodel toe te voegen, zodat het gebruikt kan worden bij de berekening, meestal vertaald moet worden naar een uitbreiding van de AREG. Het informatiemodel is immers volgend en kan inhoudelijk niet meer van dit soort gegevens bevatten dan in de AREG is aangegeven. 

