Toekomstperspectief: geluidbelastingkaarten en -tabellen
=============

<figure id="Figuur_7">
<img src="media/figuur7.1.png" alt="">
<figcaption>Toekomstvisie rondom rapportage van geluidbelastingkaarten en -tabellen gevisualiseerd.</figcaption>
</figure>

De opdrachtgever I&W heeft verschillende scenario’s voor de toekomst van
geluidberekeningen met betrekking tot geluidbelastingkaarten uitgewerkt. Het
gaat hier om scenario’s waar centraal rekenen bij de CVGG in verschillende mate
een rol speelt. In het toekomstperspectief wordt op basis van de interviews een
invulling gegeven aan de situatie na de komst van het END Datamodel. In dit
perspectief ligt de nadruk op het scenario waar decentraal wordt gerekend, maar
dit betekent niet dat centraal rekenen geen denkbaar scenario blijft voor de
toekomst. In dit beeld zijn de wensen van de opdrachtgever I&W en geïnterviewde
stakeholders meegenomen. Onder dit toekomstperspectief ligt een aantal
afwegingen. Bij deze afwegingen wordt er gestreefd naar een zo effectief
mogelijke uitkomst, waarbij zowel technische als bestuurskundige aspecten zijn
meegenomen. Technische aspecten en bestuurskundige aspecten hangen vaak met
elkaar samen. Zo kan een standaard die complex is in beheer, bijvoorbeeld ook
voor veel extra kosten zorgen. In dit hoofdstuk zal het toekomstperspectief
worden omschreven. De rationale achter deze afwegingen, is te vinden in het
[CMGeluidbelasting](#IMGeluidbelasting).

In [**Figuur 7**](\#Figuur_7) staat een toekomstperspectief afgebeeld
zoals uit interviews naar voren is gekomen. Het proces voor het aanleveren van
geluidbelastingkaarten en -tabellen valt op te delen in drie deelprocessen:

1.  Het verzamelen van geluidgegevens en berekenen van geluidbelastingkaarten en
    tabellen.

2.  Het centraal aanleveren van geluidbelastingkaarten aan de CVGG.

3.  Het aanleveren van een rapportage aan de Europese commissie door de CVGG en
    InfoMil.

Input verzamelen van geluidgegevens volgens IMGeluid
----------------------------------------------------

<figure id="Figuur_8">
<img src="media/figuur8.1.png" alt="">
<figcaption>Input Verzamelen van geluidgegevens volgens IMGeluid.</figcaption>
</figure>

ProRail, Rijkswaterstaat, de provincies en I&W verzamelen gegevens voor het
berekeningen van geluidbelastingkaarten en tabellen. Daarnaast, zoals op de
linker plaat valt te zien, leveren ze deze gegevens ook aan CVGG. De
agglomeratie-gemeenten kunnen de CVGG gebruiken om geluidgegevens af te nemen
die, naast hun eigen verzamelde gegevens, dienen als input voor het berekenen
van geluidbelastingkaarten. Het gaat hierbij respectievelijk om geluidgegevens
t.b.v. hoofdspoor, rijkswegen, provinciale wegen en luchthavens. De partijen die
agglomeraties vertegenwoordigden in de interviews, gaven de indicatie dat het
centraal aanleveren van geluidbrongegevens t.b.v. geluidbelastingkaarten een
beperkt voordeel voor agglomeratie gemeenten oplevert. Daarentegen vergt het
weer een extra inspanning van de rijksbronbeheerder om de geluidbrongegevens op
te moeten “knippen”, met de kans op fouten. Het hele netwerk uitleveren kost
volgens de rijksbronbeheerder de minste moeite. De afwegingen hierachter, worden
nader toegelicht in [de memo in hoofdstuk 6](#memo-centraal-aanleveren-van-lokale-geluidgegevens-van-agglomeratiegemeenten).

De geluidgegevens ten behoeve van het berekenen van geluidbelastingkaarten zijn
een aparte verzameling van gegevens met een eigen geluidmodel. Voor het grootste
deel is de opbouw van deze brongegevens hetzelfde als voor monitoring, maar er
zijn verschillen. [Bijlage 2](#bijlage-2-verschillen-cnossos-en-nederlandse-rmg) geeft een samenvatting van deze
verschillen. Wanneer er in de toekomst voor een optie wordt gekozen met centraal
aanleveren, moeten deze geluidbrongegevens apart worden aangeleverd. Dit is
noodzakelijk aangezien twee verschillende rekenmethode hiervoor worden gebruikt.
Het IMGeluid zal in dit geval kunnen worden uitgebreid om deze aparte
aanlevering te ondersteunen. De geluidgegevens die door de agglomeratiegemeenten
worden gebruikt, kunnen in een formaat volgens, in overeenstemming met IMGeluid
uit de CVGG worden gehaald om vervolgens te importeren in hun rekenpakket.

Centraal rapporteren van kaarten aan de CVGG
-------------------------------------------

<figure id="Figuur_9.1">
<img src="media/figuur9.png" alt="">
<figcaption>Centraal aanleveren van kaarten aan de CVGG.</figcaption>
</figure>

De geluidbelastingkaarten worden berekend door de bronhouders. Het rekenpakket
zorgt ervoor dat de output van een geluidbelastingberekening kan worden
geëxporteerd volgens, in overeenstemming met het END Datamodel in GeoPackage
formaat. Het idee was dat de verschillende bronhouders dit bestand vervolgens
via het uploadportaal van de CVGG uploaden. Echter bleek uit een impactanalyse
van het RIVM, dat deze uitbreiding van de CVGG voor de huidige tranche niet
realiseerbaar is.


Centraal rapporteren van kaarten en tabellen aan de EEA en het publiek
------------------------------------------------------------------

Er is een belangrijk verschil tussen de geluidbelastingkaarten die voor de
burgers worden gemaakt en de geluidbelastingkaarten die voor de EU worden
gemaakt: het rijk en de provincies nemen in de kaarten voor burgers ook de
gegevens op van de (spoor)wegen die liggen in agglomeraties, maar in de
geluidbelastingtabellen voor de EEA worden deze gegevens weggelaten om dubbele
waarden te voorkomen. Dit zou in de toekomst vanuit een enkele
geluidbelastingkaart gedaan worden, door de agglomeraties automatisch uit de
kaarten van de rijksbronbeheerder te knippen. Daarnaast hebben kaarten voor het
publiek meer duiding en context nodig. Hoe deze context goed in beeld kan worden
gebracht, wordt geduid vanuit de wetgeving. Zie [bijlage 1](#bijlage-1-de-inhoud-van-geluidbelastingkaarten-volgens-de-omgevingsregeling) voor een
duiding van deze gegevens.

Mogelijk kan de CVGG InfoMil gaan ondersteunen bij het rapportageproces van
geluidbelastingkaarten. Dit zou kunnen door het uploadportaal van de CVGG
geschikt te maken voor het END-Datamodel. Op het moment van publicatie van dit
rapport moet de CVGG stuurgroep hier nog een besluit over nemen.
