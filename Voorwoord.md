# Voorwoord

In 2022 treedt de Omgevingswet in werking. Het Digitaal Stelsel Omgevingswet (DSO) ondersteunt de Omgevingswet. Het biedt een digitaal loket voor het melden en aanvragen van initiatieven in de leefomgeving. Voor geluid wordt er parallel aan het DSO een voorziening ingericht. Het [Rijksinstituut voor Volksgezondheid en Milieu (RIVM)](https://www.rivm.nl) ontwikkelt in opdracht van het [ministerie van Infrastructuur en Waterstaat (I&W)](https://www.rijksoverheid.nl/ministeries/ministerie-van-infrastructuur-en-waterstaat) de Centrale Voorziening Geluidgegevens (CVGG). Via deze voorziening worden geluidgegevens op één plaats, uniform en laagdrempelig beschikbaar gesteld. 
Het is de bedoeling dat relevante delen van de CVGG in de toekomst aansluiten op het DSO. Dit is afhankelijk van bestuurlijke besluitvorming.
